Δημιουργός/οί: Θαρρενός Μπράτιτσης, Ανθή Αρκουλή, Κυριακή Μέλλιου, Άννα Μουταφίδου, Μαρία Τσαπάρα
Χρονολογία: 2021
Υπερσύνδεσμος πρόσβασης του OER (Παρακαλούμε, όπου αυτό χρειάζεται, για τη χρήση url shortener):
https://content.e-me.edu.gr/wp-admin/admin-ajax.php?action=h5p_embed&id=684368   
Σκοπός/πλαίσιο δημιουργίας του OER: Ο ανοιχτός εκπαιδευτικός πόρος «Μαθησιακό Αντικείμενο: Σύρε και άφησε» εμπεριέχεται στο ψηφιακό διδακτικό σενάριο με τίτλο «Ανακύκλωση» που αναπτύχθηκε στο πλαίσιο εκπόνησης  του επιμορφωτικού υλικού για την Ειδικότητα ΠΕ60 (Νηπιαγωγών) που συμμετείχαν στο Πρόγραμμα "Ταχύρρυθμη επιμόρφωση εκπαιδευτικών στην εφαρμογή της εξ αποστάσεως εκπαίδευσης (ολιστική προσέγγιση) MIS 5070524". Ειδικότερα, ο OER αφορά στο ειδικό μέρος (Δ2) της επιμόρφωσης, στο διδακτικό σενάριο που αξιοποιεί την πλατφόρμα e-me.
Γνωστικό/ά Αντικείμενο/α: Προσχολική Εκπαίδευση
Βαθμίδα Εκπαίδευσης: Νηπιαγωγείο
Όνομα/Τίτλος OER: «Σύρε και άφησε» (Δραστηριότητα: Άσκηση συσχετισμών στην e-me) 
Λέξεις κλειδιά: Νηπιαγωγείο, Φυσικό περιβάλλον, Ανακύκλωση
Σύντομη περιγραφή: O σχεδιασμός του συγκεκριμένου OER ανταποκρίνεται στον στόχο της μαθησιακής περιοχής «Περιβάλλον και Εκπαίδευση για την Αειφόρο Ανάπτυξη» του Προγράμματος Σπουδών (2011) και ειδικότερα στην ενότητα «Διαχείριση Απορριμμάτων» όπου τα παιδιά ενθαρρύνονται να εξοικειωθούν με στρατηγικές μείωσης και επαναχρησιμοποίησης απορριμμάτων. Η δραστηριότητα παρουσιάζει εικόνες από τη διαδικασία ανακύκλωσης απορριμμάτων. Τα παιδιά καλούνται να σύρουν και να εναποθέσουν τις εικόνες στη σειρά. Σε επίπεδο σχεδιασμού, εκτός από την τεχνική «Σύρε και Άφησε» που στοχεύει στον συσχετισμό οπτικών στοιχείων, στον OER έχει ενσωματωθεί και το στοιχείο του «Ελέγχου» ώστε τα παιδιά να εξετάζουν τις προσπάθειές τους και να έχουν τη δυνατότητα να επαναλάβουν βάσει της ανατροφοδότησης που λαμβάνουν. Πρόκειται για ένα διαδραστικό μαθησιακό αντικείμενο που έχει δημιουργηθεί με την εφαρμογή e-me content, που βασίζεται στο εργαλείο ανοικτού κώδικα H5P.

Τύπος-Κατάταξη OER (Εισάγετε Χ στον τύπο του OER):
 
Τύπος OER	Αριθμός OERs ανά Τύπο (5 μονάδες ανά OER με μέγιστο το 20) 
Οπτικοποιήσεις/Μοντέλα-Προσομοιώσεις 
(Δυναμικές ή/και Αλληλεπιδραστικές) 	  
Δυναμικοί/Αλληλεπιδραστικοί Χάρτες 	  
Εκπαιδευτικά Παιχνίδια 	
Εφαρμογές Λογισμικού 	  
Εφαρμογές Πρακτικής και Εξάσκησης 	Χ
AR/VR/MR Αντικείμενα 	  
3D Αντικείμενα 	  
 
 
Προβληματική της επιλογής του συγκεκριμένου τύπου OER και της αντίστοιχης τεχνολογίας: Ο συγκεκριμένος OER αποτελεί μία εφαρμογή πρακτικής και εξάσκησης που έχει αξιοποιηθεί σε δραστηριότητα αξιολόγησης των γνώσεων και δεξιοτήτων που έχουν αποκτήσει τα παιδιά σχετικά με τη διαδικασία της ανακύκλωσης. Συγκεκριμένα στοχεύει να κινητοποιήσει τα παιδιά στο να συσχετίσουν διαφορετικά στοιχεία και να κάνουν λογικές συνδέσεις με οπτικό τρόπο. Ο OER περιλαμβάνει επίσης την προδιαγραφή του ελέγχου και της επανεκκίνησης  των προσπαθειών, όταν οι αρχικές είναι εσφαλμένες. Αυτή η διορθωτική ανατροφοδότηση συνιστά ουσιαστικό στοιχείο όχι μόνο για τη συνέχιση της διαδικασίας, αλλά και για την καλλιέργεια του αξιολογικού γραμματισμού καθώς ενισχύει τον αναστοχασμό των παιδιών επί συγκεκριμένων μαθησιακών τεκμηρίων. Τέλος η εφαρμογή e-me content που έχει αξιοποιηθεί για τον σχεδιασμό του συγκεκριμένου πόρου, υποστηρίζει τον ρόλο των εκπαιδευτικών ως σχεδιαστές μαθησιακών αντικειμένων που μπορούν να αξιοποιηθούν σε αναθέσεις εργασιών ή και σε άλλες εφαρμογές.

Αξιοποίηση στην Εκπαίδευση: Ο εν λόγω OER αποτελεί ένα βιώσιμο και ευέλικτο στοιχείο συμβατό με το περιεχόμενο και τους στόχους του νέου Προγράμματος Σπουδών (2021). Πέρα από τη μεταφόρτωση του OER στη βιβλιοθήκη μίας κυψέλης, οι εκπαιδευτικοί έχουν επιπλέον τη δυνατότητα να ενσωματώσουν τον OER σε εργαλεία και εφαρμογές της e-me (π.χ. τοίχος κυψέλης), να τα διαμοιραστούν με άλλους εκπαιδευτικούς μέσα από δίκτυα πρακτικής ή ακόμη να τα αξιοποιήσουν σε κάποια ανάθεση εργασίας. Τέλος όσον αφορά τους μαθητές και τις μαθήτριες του Νηπιαγωγείου αξίζει να αναφερθεί ότι ο εν λόγω OER διατηρεί την περιέργεια και το ενδιαφέρον τους προς τη μαθησιακή εμπειρία και ενισχύει την αυτόνομο δράση τους.
 
Ο παρών πόρος δηλώνεται υπεύθυνα ότι είναι OER (Σημειώστε, αν ισχύει) ΝΑΙ
 

ΣΧΕΔΙΟ ΔΕΙΓΜΑΤΟΣ:  Μαθησιακό Αντικείμενο «Διαδραστικό βίντεο» 

Δημιουργός/οί: Θαρρενός Μπράτιτσης, Κυριακή Μέλλιου, Ανθή Αρκουλή, Άννα Μουταφίδου, Μαρία Τσαπάρα
Χρονολογία: 2021
Υπερσύνδεσμος πρόσβασης του OER (Παρακαλούμε, όπου αυτό χρειάζεται, για τη χρήση url shortener):
  https://content.e-me.edu.gr/wp-admin/admin-ajax.php?action=h5p_embed&id=680111   
Σκοπός/πλαίσιο δημιουργίας του OER: Ο ανοιχτός εκπαιδευτικός πόρος «Μαθησιακό Αντικείμενο: Διαδραστικό βίντεο» εμπεριέχεται στο ψηφιακό διδακτικό σενάριο με τίτλο «Ανακύκλωση» που αναπτύχθηκε στο πλαίσιο εκπόνησης  του επιμορφωτικού υλικού για την Ειδικότητα ΠΕ60 (Νηπιαγωγών) που συμμετείχαν στο Πρόγραμμα "Ταχύρρυθμη επιμόρφωση εκπαιδευτικών στην εφαρμογή της εξ αποστάσεως εκπαίδευσης (ολιστική προσέγγιση) MIS 5070524". Ειδικότερα, ο OER αφορά στο ειδικό μέρος (Δ2) της επιμόρφωσης, στο διδακτικό σενάριο που αξιοποιεί την πλατφόρμα e-me.
Γνωστικό/ά Αντικείμενο/α: Προσχολική Εκπαίδευση
Βαθμίδα Εκπαίδευσης: Νηπιαγωγείο
Όνομα/Τίτλος OER: «Διαδραστικό βίντεο» (Δραστηριότητα: Διδασκαλίας) 
Λέξεις κλειδιά: Νηπιαγωγείο, Φυσικό περιβάλλον, Ανακύκλωση
Σύντομη περιγραφή: O σχεδιασμός του συγκεκριμένου OER ανταποκρίνεται στον στόχο της μαθησιακής περιοχής «Περιβάλλον και Εκπαίδευση για την Αειφόρο Ανάπτυξη» του Προγράμματος Σπουδών (2011) και ειδικότερα στην ενότητα «Διαχείριση Απορριμμάτων» όπου στόχος είναι τα παιδιά να αντιληφθούν ότι η ρύπανση του περιβάλλοντος προκύπτει ως αποτέλεσμα της ανθρώπινης δραστηριότητας και της ανεξέλεγκτης ρίψης απορριμμάτων.
Για τον σχεδιασμό έχει επιλεχθεί το βίντεο «Ο Πέρι το Περιβάλλον» (Πηγή: https://www.youtube.com/watch?v=0hr9cOUKfGY&t=96s)  με άδεια χρήσης από τον Περιφερειακό Σύνδεσμο Φορέων Διαχείρισης Στερεών Αποβλήτων – ΦΟΣΔΑ Κεντρικής Μακεδονίας. Κατά τη διάρκεια προβολής του βίντεο έχουν οριστεί ενεργές περιοχές όπου εκτελούνται, σε καθορισμένο χρονικό σημείο και για συγκεκριμένο χρονικό διάστημα, μία σειρά ανοιχτών ερωτήσεων, που εμπλέκουν τα παιδιά σε μία στοχαστική και διερευνητική διαδικασία που καθορίζει τη μετέπειτα μαθησιακή τους δράση. Πρόκειται για ένα διαδραστικό μαθησιακό αντικείμενο που έχει δημιουργηθεί με την εφαρμογή e-me content, που βασίζεται στο εργαλείο ανοικτού κώδικα H5P.

Τύπος-Κατάταξη OER (Εισάγετε Χ στον τύπο του OER):
 
Τύπος OER	Αριθμός OERs ανά Τύπο (5 μονάδες ανά OER με μέγιστο το 20) 
Οπτικοποιήσεις/Μοντέλα-Προσομοιώσεις 
(Δυναμικές ή/και Αλληλεπιδραστικές) 	  
Δυναμικοί/Αλληλεπιδραστικοί Χάρτες 	  
Εκπαιδευτικά Παιχνίδια 	
Εφαρμογές Λογισμικού 	  
Εφαρμογές Πρακτικής και Εξάσκησης 	Χ
AR/VR/MR Αντικείμενα 	  
3D Αντικείμενα 	  
 
 
Προβληματική της επιλογής του συγκεκριμένου τύπου OER και της αντίστοιχης τεχνολογίας: Ο συγκεκριμένος OER αποτελεί μία εφαρμογή πρακτικής και εξάσκησης που αξιοποιεί ένα ήδη υπάρχον αρχείο αναρτημένο στο διαδίκτυο και έχει ενσωματωθεί σε δραστηριότητα διδασκαλίας σχετικά με τη ρύπανση του περιβάλλοντος. Τόσο οι ερωτήσεις προβληματισμού όσο και ο χρόνος προβολής τους, έχουν προσδιοριστεί με προσοχή προκειμένου να ανταποκρίνονται στο επίπεδο γνωστικής ανάπτυξης των παιδιών. Επιπρόσθετα, έχει επιλεγεί η λειτουργία «Παύση Αναπαραγωγής» ώστε το βίντεο να σταματάει όταν εμφανίζεται η κάθε ερώτηση και τα παιδιά να έχουν ικανοποιητικό χρόνο για να προβληματιστούν και να συζητήσουν. Τέλος στον OER έχει γίνει εισαγωγή της λειτουργίας «Σύνοψης» προκειμένου τα παιδιά να έχουν τη δυνατότητα αυτοαξιολόγησης των κεκτημένων γνώσεων και ανάδειξης πιθανών εσφαλμένων αντιλήψεων σχετικά με το θέμα. 

Αξιοποίηση στην Εκπαίδευση: Ο εν λόγω OER μπορεί είτε να επαναχρησιμοποιηθεί αυτούσιος σε οποιαδήποτε θεματική προσέγγιση που αφορά στην Ανακύκλωση ή να επανασχεδιαστεί με προσθήκη νέων διαδραστικών στοιχείων, όπως για παράδειγμα ερωτήσεις αντιστοίχισης, προβολής πρόσθετων πληροφοριών από υπερσυνδέσμους και εικόνες, με στόχο την επικαιροποίησή του ως προς το περιεχόμενο και τους στόχους του νέου Προγράμματος Σπουδών (2021). Μία ακόμη σημαντική παράμετρος είναι η αξιοποίηση του συγκεκριμένου πόρου στο διδακτικό μοντέλο μάθησης της ανεστραμμένης διδασκαλίας. Αναλυτικότερα το διαδραστικό βίντεο μπορεί να ενσωματωθεί στην εφαρμογή e-me assignments ως εργασία για ανάθεση στο σπίτι. Τα παιδιά μπορούν να το παρακολουθήσουν το βίντεο αυτόνομα ή με τη βοήθεια των γονέων (σύνδεση με το μαθησιακό πλαίσιο των Υποστηρικτικών Δραστηριοτήτων → βλ. Οδηγός Νηπιαγωγού, 2021, Α4.2.1 Ανάπτυξη Ημερήσιου Προγράμματος) και να επισημάνουν απορίες ή σημεία προς συζήτηση που θα αναπτυχθούν δια ζώσης στην τάξη. 


Ο παρών πόρος δηλώνεται υπεύθυνα ότι είναι OER (Σημειώστε, αν ισχύει) ΝΑΙ
 
